<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">新五代史-卷五十八·司天考第一</title><script src="../Styles/main.js" type="text/javascript"></script></head><body><div id="text">
<p class="em2" id="p0"><a class="gg-link" href="#p0" onclick="return changeColor(this);"></a>嗚呼，五代禮樂文章，吾無取焉。其後世有欲知之者，不可以遺也。作司天職方考。</p>
<div class="section" id="title-0"><h1>司天考第一</h1><hr/></div>
<p class="em2" id="p1"><a class="gg-link" href="#p1" onclick="return changeColor(this);"></a>司天掌日月星辰之象。周天一歲，四時，二十四氣，七十二候，行十日十二辰，以為曆。而謹察其變者，以為占。占者，非常之兆也，以驗吉凶，以求天意，以覺人事，其術藏於有司。曆者，有常之數也，以推寒暑，以先天道，以勉人事，其法信於天下。術有時而用，法不可一日而差。差之毫釐，則亂天人之序，乖百事之時，蓋有國之所重也。然自堯命羲、和見於書，中星閏餘，略存其大法。而三代中間千有餘歲，遺文曠廢，六經無所述。而孔子之徒，亦未嘗道也。至於後世，其學一出於陰陽之家，其事則重，其學則末。夫天人之際，遠哉微矣，而使一藝之士，布算積分，上求數千萬歲之前，必得甲子朔旦夜半冬至，而日、月、五星皆會于子，謂之上元，以為曆始。蓋自漢而後，其說始詳見於世，其源流所自止於如此。是果堯、舜、三代之法歟？皆不可得而考矣。然自是以來，曆家之術，雖世多不同，而未始不本於此。</p>
<p class="em2" id="p2"><a class="gg-link" href="#p2" onclick="return changeColor(this);"></a>五代之初，因唐之故，用崇玄曆。至晉高祖時，司天監馬重績，始更造新曆，不復推古上元甲子冬至七曜之會，而起唐天寶十四載乙未為上元，用正月雨水為氣首。初，唐建中時，術者曹士蒍始變古法，以顯慶五年為上元，雨水為歲首，號符天曆。然世謂之小曆，祇行於民間。而重績乃用以為法，遂施于朝廷，賜號調元曆。然行之五年，輒差不可用，而復用崇玄曆。周廣順中，國子博士王處訥，私撰明玄曆于家。民間又有萬分曆，而蜀有永昌曆、正象曆，南唐有齊政曆。五代之際，曆家可考見者，止於此。而調元曆法既非古，明玄又止藏其家，萬分止行於民間，其法皆不足紀。而永昌正象齊政曆，皆止用於其國，今亦亡，不復見。</p>
<p class="em2" id="p3"><a class="gg-link" href="#p3" onclick="return changeColor(this);"></a>世宗即位，外伐僭叛，內修法度。端明殿學士王朴，通於曆數。乃詔朴撰定。歲餘，朴奏曰：</p>
<p class="yinyong" id="p4"><a class="gg-link" href="#p4" onclick="return changeColor(this);"></a>臣聞聖人之作也，在乎知天人之變者也<span class="jiaozhusup">各本原無「人」字。薛史卷一四０曆志作「在乎識天人之變者也」。按下文以「人情之動」與「天道之動」對比，則當有「人」字，據補。</span><span class="shadow dn jiaozhu" id="jiaozhu00" name="jiaozhu00">在乎知天人之變者也　各本原無「人」字。薛史卷一四０曆志作「在乎識天人之變者也」。按下文以「人情之動」與「天道之動」對比，則當有「人」字，據補。</span>。人情之動，則可以言知之；天道之動，則當以數知之。數之為用也，聖人以之觀天道焉。歲月日時，由斯而成；陰陽寒暑，由斯而節；四方之政，由斯而行。夫為國家者，履端立極，必體其元；布政考績，必因其歲；禮動樂舉，必正其朔；三農百工，必順其時；五刑九伐，必順其氣；庶務有為，必從其日月。是以聖人受命，必治曆數。故五紀有常度，庶徵有常應，正朔行之於天下也。</p>
<p class="yinyong" id="p5"><a class="gg-link" href="#p5" onclick="return changeColor(this);"></a>自唐之季，凡歷數朝。亂日失天，垂將百載。天之曆數，汨陳而已。陛下順考古道，寅畏上天，咨詢庶官，振舉墜典。臣雖非能者，敢不奉詔。乃包萬象以為法，齊七政以立元，測圭箭以候氣，審朓朒以定朔，明九道以步月，校遲疾以推星，考黃道之斜正，辨天勢之昇降，而交蝕詳焉。</p>
<p class="yinyong" id="p6"><a class="gg-link" href="#p6" onclick="return changeColor(this);"></a>夫立天之道，曰陰與陽。陰陽各有數，合則化成矣。陽之策三十六，陰之策二十四。奇偶相命，兩陽三陰，同得七十二。同則陰陽之數合。七十二者，化成之數也。化成則謂之五行之數。五之，得朞數<span class="jiaozhusup">「五」下各本原有「行」字。薛史卷一四０曆志作「五之得朞之數」。按：據上文，「之」指七十二；據下文，「朞」指三百六十。「五之，得朞數」，意即五乘七十二，得三百六十。「行」字衍，據刪。</span><span class="shadow dn jiaozhu" id="jiaozhu01" name="jiaozhu01">五之得朞數　「五」下各本原有「行」字。薛史卷一四０曆志作「五之得朞之數」。按：據上文，「之」指七十二；據下文，「朞」指三百六十。「五之，得朞數」，意即五乘七十二，得三百六十。「行」字衍，據刪。</span>。過之者，謂之氣盈；不及者，謂之朔虛。至於應變分用，無所不通。故以七十二為經法。經者，常用之法也。百者，數之節也，隨法進退，不失舊位，故謂之通法。以通法進經法，得七千二百，謂之統法。自元入經，先用此法，統曆之諸法也。以通法進統法，得七十二萬。氣朔之下，收分必盡，謂之全率。以通法進全率，得七千二百萬，謂之大率，而元紀生焉。元者，歲、月、日、時皆甲子；日、月、五星合在子；當盈縮、先後之中，所謂七政齊矣。</p>
<p class="yinyong" id="p7"><a class="gg-link" href="#p7" onclick="return changeColor(this);"></a>古者，植圭於陽城，以其近洛也。蓋尚慊其中，乃在洛之東偏。開元十二年，遣使天下候影，南距林邑，北距橫野，中得浚儀之岳臺，應南北弦，居地之中。大周建國，定都於汴。樹圭置箭，測岳臺晷漏，以為中數。晷漏正，則日之所至，氣之所應，得之矣。</p>
<p class="yinyong" id="p8"><a class="gg-link" href="#p8" onclick="return changeColor(this);"></a>日月皆有盈縮。日盈月縮，則後中而朔。月盈日縮，則先中而朔。自古朓朒之法，率皆平行之數；入曆既有前次，而又衰稍不倫。皇極舊術，則迂迴而難用。降及諸曆，則疎遠而多失。今以月離朓朒，隨曆校定，日躔朓朒，臨用加減。所得者，入離定日也。一日之中，分為九限。每限損益，衰稍有倫。朓朒之法，可謂審矣。</p>
<p class="yinyong" id="p9"><a class="gg-link" href="#p9" onclick="return changeColor(this);"></a>赤道者，天之紘帶也。其勢圜而平，紀宿度之常數焉。黃道者，日軌也。其半在赤道內，半在赤道外，去極二十四度。當與赤道近，則其勢斜；當與赤道遠，則其勢直。當斜，則日行宜遲；當直，則日行宜速。故二分前後加其度，二至前後減其度。九道者，月軌也。其半在黃道內，半在黃道外，去極遠六度。出黃道，謂之正交；入黃道，謂之中交。若正交在秋分之宿，中交在春分之宿，則比黃道益斜。若正交在春分之宿，中交在秋分之宿，則比黃道反直。若正交、中交在二至之宿，則其勢差斜。故校去二至二分遠近，以考斜正，乃得加減之數。自古雖有九道之說，蓋亦知而未詳，徒有祖述之文，而無推步之用。今以黃道一周，分為八節；一節之中，分為九道；盡七十二道，而使日月無所隱其斜正之勢焉。九道之法，可謂明矣。</p>
<p class="yinyong" id="p10"><a class="gg-link" href="#p10" onclick="return changeColor(this);"></a>星之行也，近日而疾，遠日而遲。去日極遠，勢盡而留。自古諸曆，分段失實，隆降無準；今日行分尚多，次日便留；自留而退，惟用平行，仍以入段行度為入曆之數：皆非本理，遂至乖戾。今校逐日行分積，以為變段。然後自疾而漸遲，勢盡而留。自留而行，亦積微而後多。別立諸段變曆，以推變差，俾諸段變差，際會相合。星之遲疾，可得而知之矣。</p>
<p class="yinyong" id="p11"><a class="gg-link" href="#p11" onclick="return changeColor(this);"></a>自古相傳，皆謂去交十五度以下，則日月有蝕。殊不知日月之相掩，與闇虛之所射，其理有異。今以日月徑度之大小，校去交之遠近，以黃道之斜正，天勢之昇降，度仰視、旁視之分數，則交虧得其實矣。</p>
<p class="yinyong" id="p12"><a class="gg-link" href="#p12" onclick="return changeColor(this);"></a>臣考前世，無食神首尾之文。近自司天卜祝小術，不能舉其大體，遂為等接之法。蓋從假用，以求徑捷，於是乎交有逆行之數。後學者不能詳知，因言曆有九曜，以為注曆之常式。今並削而去之。謹以步日、步月、步星、步發斂為四篇，合為曆經一卷，曆十一卷，草三卷，顯德三年七政細行曆一卷，以為欽天曆。</p>
<p class="yinyong" id="p13"><a class="gg-link" href="#p13" onclick="return changeColor(this);"></a>昔在帝堯，欽若昊天。陛下考曆象日月星辰，唐堯之道也。天道玄遠，非微臣之所盡知。</p>
<p class="" id="p14"><a class="gg-link" href="#p14" onclick="return changeColor(this);"></a>世宗嘉之。詔司天監用之，以明年正月朔旦為始。</p>
<div class="section" id="title-1"><h2>顯德欽天曆</h2></div>
<p class="em2" id="p15"><a class="gg-link" href="#p15" onclick="return changeColor(this);"></a>演紀上元甲子，距今顯德三年丙辰，積七千二百六十九萬八千四百五十二算外。</p>
<p class="em2" id="p16"><a class="gg-link" href="#p16" onclick="return changeColor(this);"></a>欽天統法：七千二百。</p>
<p class="em2" id="p17"><a class="gg-link" href="#p17" onclick="return changeColor(this);"></a>欽天經法：七十二。</p>
<p class="em2" id="p18"><a class="gg-link" href="#p18" onclick="return changeColor(this);"></a>欽天通法：一百。</p>
<div class="section" id="title-2"><h3>欽天步日躔術</h3></div>
<p class="em2" id="p19"><a class="gg-link" href="#p19" onclick="return changeColor(this);"></a>歲率：二百六十二萬九千七百六十，四十。</p>
<p class="em2" id="p20"><a class="gg-link" href="#p20" onclick="return changeColor(this);"></a>軌率：二百六十二萬九千八百四十四，八十。</p>
<p class="em2" id="p21"><a class="gg-link" href="#p21" onclick="return changeColor(this);"></a>朔率：二十一萬二千六百二十，二十八。</p>
<p class="em2" id="p22"><a class="gg-link" href="#p22" onclick="return changeColor(this);"></a>歲策：三百六十五，一千七百六十，四十。</p>
<p class="em2" id="p23"><a class="gg-link" href="#p23" onclick="return changeColor(this);"></a>軌策：三百六十五，一千八百四十四，八十。</p>
<p class="em2" id="p24"><a class="gg-link" href="#p24" onclick="return changeColor(this);"></a>歲中：一百八十，四千四百八十二，二十。</p>
<p class="em2" id="p25"><a class="gg-link" href="#p25" onclick="return changeColor(this);"></a>軌中：一百八十二，四千五百二十二，四十。</p>
<p class="em2" id="p26"><a class="gg-link" href="#p26" onclick="return changeColor(this);"></a>朔策：二十九，三千八百二十，二十八。</p>
<p class="em2" id="p27"><a class="gg-link" href="#p27" onclick="return changeColor(this);"></a>氣策：一十五，一千五百七十三，三十五。</p>
<p class="em2" id="p28"><a class="gg-link" href="#p28" onclick="return changeColor(this);"></a>象策：七，二千七百五十五，七。</p>
<p class="em2" id="p29"><a class="gg-link" href="#p29" onclick="return changeColor(this);"></a>周紀：六十。</p>
<p class="em2" id="p30"><a class="gg-link" href="#p30" onclick="return changeColor(this);"></a>歲差：八十四，四十。</p>
<p class="em2" id="p31"><a class="gg-link" href="#p31" onclick="return changeColor(this);"></a>辰則：六百；八刻二十四分。</p>
<div class="section" id="title-3"><h3>赤道宿次</h3></div>
<p class="" id="p32"><a class="gg-link" href="#p32" onclick="return changeColor(this);"></a>斗：二十六度。　牛：八度。　女：十二度。　虛：一十度少。　危：十七度。　室：十六度。　壁：九度。</p>
<p class="" id="p33"><a class="gg-link" href="#p33" onclick="return changeColor(this);"></a>北方七宿九十八度少。</p>
<p class="" id="p34"><a class="gg-link" href="#p34" onclick="return changeColor(this);"></a>奎：十六度。　婁：十二度。　胃：十四度。　昴：十一度。　畢：十七度。　觜：一度。　參：一十度。</p>
<p class="" id="p35"><a class="gg-link" href="#p35" onclick="return changeColor(this);"></a>西方七宿八十一度。</p>
<p class="" id="p36"><a class="gg-link" href="#p36" onclick="return changeColor(this);"></a>井：三十三度。　鬼：三度。　柳：十五度。　星：七度。　張：十八度。　翼：十八度。　軫：十七度。</p>
<p class="" id="p37"><a class="gg-link" href="#p37" onclick="return changeColor(this);"></a>南方七宿一百一十一度。</p>
<p class="" id="p38"><a class="gg-link" href="#p38" onclick="return changeColor(this);"></a>角：十二度。　亢：九度。氐：十五度。房：五度。　心：五度。　尾：十八度。　箕：十一度。</p>
<p class="" id="p39"><a class="gg-link" href="#p39" onclick="return changeColor(this);"></a>東方七宿七十五度。</p>
<div class="section" id="title-4"><h3>中節</h3></div>
<p class="em2" id="p40"><a class="gg-link" href="#p40" onclick="return changeColor(this);"></a>置歲率，以演紀上元距所求積年乘之，為氣積。統法而一，為日。盈周紀去之，命甲子算外，即天正中氣日辰及分秒也。以氣策累加之，秒盈通法從分，分盈統法從日，日盈周紀去之，即各得次氣日辰及分秒也。</p>
<div class="section" id="title-5"><h3>朔弦望</h3></div>
<p class="em2" id="p41"><a class="gg-link" href="#p41" onclick="return changeColor(this);"></a>置氣積，以朔率去之，不盡為閏餘。用減氣積，為朔積。統法而一，為日。盈周紀去之，命甲子算外，即天正常朔日辰及分秒也。以象策累加之，即各得弦望及次朔也。</p>
<div class="section" id="title-6"><h3>日躔入曆</h3></div>
<p class="em2" id="p42"><a class="gg-link" href="#p42" onclick="return changeColor(this);"></a>置歲率，以閏餘減之，統法而一，為日。歲中以下為盈；以上，減去歲中為縮，即天正常朔加時所入也。累加象策，滿歲中去之，盈縮互命，即四象所入也。</p>
<div class="section" id="title-7"><h3>日躔朓朒</h3></div>
<p class="em2" id="p43"><a class="gg-link" href="#p43" onclick="return changeColor(this);"></a>置加時入曆分秒，以其日損益率乘之，統法而一，損益其日朓朒數，為日躔朓朒定數</p>
<div class="section" id="title-8"><h3>赤道日度</h3></div>
<p class="em2" id="p44"><a class="gg-link" href="#p44" onclick="return changeColor(this);"></a>置氣積，以軌率去之，餘統法而一，為度；命赤道虛八算外，即天正中氣加時日躔赤道宿度及分秒也。加歲中，以次命之，即夏至之宿也。</p>
<div class="section" id="title-9"><h3>黃道宿次</h3></div>
<p class="em2" id="p45"><a class="gg-link" href="#p45" onclick="return changeColor(this);"></a>置二至日躔赤道宿度。距前後每五度為限，初率八，每限減一，盡九限，末率空，乃一度少彊，亦限率空。其半當四立之宿。自後亦五度為限，初率空，每限增一，盡九限，末率八，殷二分之宿。自二分至二至，亦如之。各以限率乘所入限度，為分。經法而一，為度。二至前後各九限以減、二分前後各九限以加赤道宿，為黃道宿及分。就其分為少、太、半之數。</p>
<div class="section" id="title-10"><h3>黃道日度</h3></div>
<p class="em2" id="p46"><a class="gg-link" href="#p46" onclick="return changeColor(this);"></a>置天正中氣加時日躔赤道宿度。各與所入限率相乘，皆以統法通之；所入限率乘其分，以從之。經法而一，為分；盈統法，為度。用減赤道所躔，即天正中氣加時日躔黃道宿度及分也。加歲中，以黃道宿次命之，即夏至加時日度及分也。</p>
<div class="section" id="title-11"><h3>午中日躔</h3></div>
<p class="em2" id="p47"><a class="gg-link" href="#p47" onclick="return changeColor(this);"></a>置二至分，減去半法，為午後分；不足，反減，為午前分。以乘初日躔分，經法而一，午前以加、午後以減加時黃道日度，為午中日度及分也。各以次日躔分加之，滿統法從度。依宿次命之，即次日午中日躔也。</p>
<div class="section" id="title-12"><h3>午中日躔入曆</h3></div>
<p class="em2" id="p48"><a class="gg-link" href="#p48" onclick="return changeColor(this);"></a>置天正中氣午前分，便為午中入盈曆日分。其在午後者，以午後分減歲中，為午中入縮曆日分。累加一日，滿歲中即去之，盈縮互命，為每日午中入曆也。</p>
<div class="section" id="title-13"><h3>岳臺中晷</h3></div>
<p class="em2" id="p49"><a class="gg-link" href="#p49" onclick="return changeColor(this);"></a>置午中入曆分，以其日損益率乘之，如統法而一，為分；分十為寸。用損益其下中晷數，為定數也。</p>
<div class="section" id="title-14"><h3>晨昏分</h3></div>
<p class="em2" id="p50"><a class="gg-link" href="#p50" onclick="return changeColor(this);"></a>各置入曆分，以其日損益率乘之，如統法而一，用損益其下晨分，即所求晨定分也。用損加、益減其下昏分，即所求昏定分也。</p>
<div class="section" id="title-15"><h3>日出入辰刻</h3></div>
<p class="em2" id="p51"><a class="gg-link" href="#p51" onclick="return changeColor(this);"></a>置晨昏分，以一百八十加晨、減昏，為日出入分。各以辰則除，為辰數；餘滿經法，為刻；命辰數子正算外，則日出入辰刻也。</p>
<div class="section" id="title-16"><h3>晝夜刻</h3></div>
<p class="em2" id="p52"><a class="gg-link" href="#p52" onclick="return changeColor(this);"></a>置日入分，以日出分減之，為晝分。用減統法，為夜分。各滿經法，為晝夜刻。</p>
<div class="section" id="title-17"><h3>五夜辰刻</h3></div>
<p class="em2" id="p53"><a class="gg-link" href="#p53" onclick="return changeColor(this);"></a>置昏分，以辰則除，為辰數；經法除，為刻數。命辰數子正算外，即甲夜辰刻也。倍晨分，五約之，為更用分。又五約之，為籌用分。用累加甲夜，滿辰則為辰，滿經法為刻，即各得五夜辰刻也。</p>
<div class="section" id="title-18"><h3>昏曉中星</h3></div>
<p class="em2" id="p54"><a class="gg-link" href="#p54" onclick="return changeColor(this);"></a>置昏分，減去半統，用乘軌率，統法除之，為距中分。盈統法，為度。加午中日躔，為昏中星；減之，為曉中星。</p>
<div class="section" id="title-19"><h3>赤道內外數</h3></div>
<p class="em2" id="p55"><a class="gg-link" href="#p55" onclick="return changeColor(this);"></a>置入曆分，以其日損益率乘之，如統法而一，用損益其下內外數；如不足損，則反損之；內外互命，即得所求赤道內外定數也。</p>
<div class="section" id="title-20"><h3>九服距軌數</h3></div>
<p class="em2" id="p56"><a class="gg-link" href="#p56" onclick="return changeColor(this);"></a>置距岳臺南北里數，以三百六十通之，為步。一千七百五十六除之，用北加、南減二千五百一十三，為其地戴中數以赤道內外定數，內減、外加之，即九服距軌數也。</p>
<div class="section" id="title-21"><h3>九服中晷</h3></div>
<p class="em2" id="p57"><a class="gg-link" href="#p57" onclick="return changeColor(this);"></a>置距軌數，二十五乘之，一百三十七除，為天用分。置之，以二十二乘，六約之，用減四千，為晷法。又以天用分自相乘，如晷法而一，為地用分。相從為晷分，分十為寸，即得其地中晷也。</p>
<div class="section" id="title-22"><h3>九服刻漏</h3></div>
<p class="em2" id="p58"><a class="gg-link" href="#p58" onclick="return changeColor(this);"></a>經法通軌中而半之，用自相乘，如其地戴中數而一；以乘二百六十三，經法除之，為漏法。通軌中於上，置赤道內外數於下，以下減上，餘用乘之；盈漏法，為漏分。赤道內以減、赤道外以加一千六百二十，為其地晨分。減統法，為昏分。置晨昏分，各如岳臺術入之，即得其地日出入辰刻、五夜辰刻、昏曉中星也。</p>
<div class="section" id="title-23"><h3>欽天步月離術</h3></div>
<p class="em2" id="p59"><a class="gg-link" href="#p59" onclick="return changeColor(this);"></a>離率：一十九萬八千三百九十三，九。</p>
<p class="em2" id="p60"><a class="gg-link" href="#p60" onclick="return changeColor(this);"></a>交率：一十九萬五千九百二十七，九十七，五十六。</p>
<p class="em2" id="p61"><a class="gg-link" href="#p61" onclick="return changeColor(this);"></a>離策：二十七，三千九百九十三，九。</p>
<p class="em2" id="p62"><a class="gg-link" href="#p62" onclick="return changeColor(this);"></a>交策：二十七，一千五百二十七，九十七，五十六。</p>
<p class="em2" id="p63"><a class="gg-link" href="#p63" onclick="return changeColor(this);"></a>望策：一十四，五千五百一十，一十四。</p>
<p class="em2" id="p64"><a class="gg-link" href="#p64" onclick="return changeColor(this);"></a>交中：一十三，四千三百六十三，九十八，七十八。</p>
<p class="em2" id="p65"><a class="gg-link" href="#p65" onclick="return changeColor(this);"></a>離朔：一，七千二十七，一十九。</p>
<p class="em2" id="p66"><a class="gg-link" href="#p66" onclick="return changeColor(this);"></a>交朔：二，二千二百九十二，三十，四十四。</p>
<p class="em2" id="p67"><a class="gg-link" href="#p67" onclick="return changeColor(this);"></a>中準：一千七百三十六。</p>
<p class="em2" id="p68"><a class="gg-link" href="#p68" onclick="return changeColor(this);"></a>中限：四千七百八十。</p>
<p class="em2" id="p69"><a class="gg-link" href="#p69" onclick="return changeColor(this);"></a>平離：九百六十三。</p>
<p class="em2" id="p70"><a class="gg-link" href="#p70" onclick="return changeColor(this);"></a>程節：八百。</p>
<div class="section" id="title-24"><h3>月離入曆</h3></div>
<p class="em2" id="p71"><a class="gg-link" href="#p71" onclick="return changeColor(this);"></a>置朔積，以離率去之，餘滿統法為日，即天正常朔加時入曆也。累加象策，盈離策去之，即弦望及次朔入曆也。</p>
<div class="section" id="title-25"><h3>月離朓朒</h3></div>
<p class="em2" id="p72"><a class="gg-link" href="#p72" onclick="return changeColor(this);"></a>置入曆分，以日躔朓朒定數，朓減、朒加之，程節除之，為限數。餘乘所入限損益率，程節而一，用損益其限朓朒為定數。</p>
<div class="section" id="title-26"><h3>朔弦望定日</h3></div><p class="em2" id="p73"><a class="gg-link" href="#p73" onclick="return changeColor(this);"></a>各以日躔月離朓朒定數，朓減、朒加朔弦望常分，為定日。定朔加時日入後，則進一日；有交見初則不進。弦望加時日未出，則退一日；日雖出有交見初亦如之。元日有交，則消息定之。定朔與後朔干同者，大；不同者，小；無中氣者，為閏。</p>
<div class="section" id="title-27"><h3>朔望加時日度</h3></div>
<p class="em2" id="p74"><a class="gg-link" href="#p74" onclick="return changeColor(this);"></a>各置日躔入曆，以日躔月離朓朒定數，朓減、朒加之，為定朔加時入曆。以曆分乘其日損益率，統法而一，損益其下盈縮數，為定數。置定朔曆分，通法約之，以定數盈加、縮減之。各命以冬夏至之宿算外，即所求也。</p>
<div class="section" id="title-28"><h3>月離入交</h3></div>
<p class="em2" id="p75"><a class="gg-link" href="#p75" onclick="return changeColor(this);"></a>置朔積，以交率去之，餘滿統法為日，即天正常朔入交泛日也。以望策累加之，盈交策去之，即望及次朔所入也。各以日躔朓朒定數，朓減、朒加之，為入交常日。置月離朓朒定數，經法乘之，平離而一，朓減、朒加常分，即入交定日也。</p>
<div class="section" id="title-29"><h3>黃道正交月度</h3></div>
<p class="em2" id="p76"><a class="gg-link" href="#p76" onclick="return changeColor(this);"></a>統法通朔交定日，以二百五十四乘之，十九而一。復以統法除，為入交度。用減其朔加時日度，即朔前月離正交黃道宿度也。</p>
<div class="section" id="title-30"><h3>九道宿次</h3></div>
<p class="em2" id="p77"><a class="gg-link" href="#p77" onclick="return changeColor(this);"></a>月離出入黃道六度。變從八節，斜正不同。故月有九道。黃道八節，各有九限。若正交起，八節後第一限之宿，為月行其節第一道。起第二限之宿，為月行其節第二道，即以所起限為正交後第一限。初率八，每限減一，盡九限，末率空。又九限，初率空，每限增一，末率八，殷半交之宿。自後亦九限，初率八，每限減一，末率空。又九限，初率空，每限增一，末率八，復與黃道相會，謂之中交。自中交至正交，亦如之。各置所入限度，以限率乘之，為泛差。其正交、中交前後各九限，以距二至之宿限數乘之。半交前後各九限，以距二分之宿限數乘之：皆如經法而一，為黃道差。在冬至之宿後，正交前後各九限為減，中交前後各九限為加。在夏至之宿後，正交前後各九限為加，中交前後各九限為減。凡月正交後出黃道外，中交後入黃道內。其半交前後各九限，在春分之宿後，出黃道外，秋分之宿後，入黃道內：皆以差為加；在春分之宿後，入黃道內，秋分之宿後，出黃道外：皆以差為減。四約泛差，以黃道差減之，為赤道差。正交、中交前後各九限，皆以差為加。半交前後各九限，皆以差為減。以黃赤二差加減黃道，為九道宿次；就其分為少、太、半之數。八節各九道，七十二道周焉。</p>
<div class="section" id="title-31"><h3>九道正交月度</h3></div>
<p class="em2" id="p78"><a class="gg-link" href="#p78" onclick="return changeColor(this);"></a>置月離正交黃道宿度；各以所入限率乘之，亦乘其分，經法約之，為泛差。用求黃赤二差，以加減之，即月離正交九道宿度也。</p>
<div class="section" id="title-32"><h3>九道朔月度</h3></div>
<p class="em2" id="p79"><a class="gg-link" href="#p79" onclick="return changeColor(this);"></a>置月離正交九道宿度，以入交度加之，命以九道宿次，即其朔加時月離九道宿度也。</p>
<div class="section" id="title-33"><h3>九道望月度</h3></div>
<p class="em2" id="p80"><a class="gg-link" href="#p80" onclick="return changeColor(this);"></a>置朔望加時日相距之度，以軌中加之，為加時象積。用加其朔九道月度，命以其道宿次，即所求也。自望推朔，亦如之。</p>



h6&gt;月離午中入曆
<p class="em2" id="p81"><a class="gg-link" href="#p81" onclick="return changeColor(this);"></a>置朔望月離入曆，加半統，減去定分，各以日躔月離朓朒定數，朓減、朒加之，即所求也。</p>
<div class="section" id="title-34"><h3>晨昏月度</h3></div>
<p class="em2" id="p82"><a class="gg-link" href="#p82" onclick="return changeColor(this);"></a>置其日晨昏分，以定分減之，為前；不足，返減，為後。用乘其日離程，統法而一，滿經法為度，為晨昏前後度。前加、後減加時月，為晨昏月度。</p>
<div class="section" id="title-35"><h3>晨昏象積</h3></div>
<p class="em2" id="p83"><a class="gg-link" href="#p83" onclick="return changeColor(this);"></a>置加時象積，以前象前後度，前減、後加，又以後象前後度，前加、後減之，即所求也。</p>
<div class="section" id="title-36"><h3>每日晨昏月度</h3></div>
<p class="em2" id="p84"><a class="gg-link" href="#p84" onclick="return changeColor(this);"></a>累計距後象離度，以減晨昏象積，為加；不足，反減之，為減。以距後象日數除之，用加減每日離度，為定度。累加晨昏月度，命以九道宿次，即所求。</p>
<div class="section" id="title-37"><h3>月去黃道度</h3></div>
<p class="em2" id="p85"><a class="gg-link" href="#p85" onclick="return changeColor(this);"></a>置入交定日。交中以下，月行陽道；以上，去之，月行陰道：皆以經法通之。用減九百八十，餘以乘之，五百五十六而一，為分；滿經法為度。行陽道，在黃道外；行陰道，在黃道內，即所求月去黃道內外度也。</p>
<div class="section" id="title-38"><h3>日月食限</h3></div>
<p class="em2" id="p86"><a class="gg-link" href="#p86" onclick="return changeColor(this);"></a>置定交行陰陽道日。半交中以下，為交後；以上，用減交中，為交前：皆以統法通之，為距交分。朔視距交分，陽道四千二百一十九、陰道一萬三百八十三以下，日入食限。望視距交分陰陽道皆六千九百九十五以下，月入蝕限。</p>
<div class="section" id="title-39"><h3>日月食甚加時定分</h3></div>
<p class="em2" id="p87"><a class="gg-link" href="#p87" onclick="return changeColor(this);"></a>置朔定分。半統以上，以半統減之；半統以下，用減半統：為距午分。十一乘之，經法而一。半統以下，以減半統；以上，以加朔定分：為日食加時定分。望以其日晨分與一千六百二十相減，餘以二百四十五乘之，三百一十三而一；用減二百四十五，餘以損益望定分，為月食加時定分。</p>
<div class="section" id="title-40"><h3>日食常準</h3></div>
<p class="em2" id="p88"><a class="gg-link" href="#p88" onclick="return changeColor(this);"></a>置中準；與其日赤道內外數相乘，二千五百一十三除，為黃道出入食差。以距午分減半晝分以乘之，半晝分而一；赤道內以減、赤道外以加中準，為日食常準。</p>
<div class="section" id="title-41"><h3>日食定準</h3></div>
<p class="em2" id="p89"><a class="gg-link" href="#p89" onclick="return changeColor(this);"></a>置日躔入曆，以經法通之，三千二百八十七以下，用減三千二百八十七，為二至後；以上，減去三千二百八十七，為二分前。六千五百七十四以上，用減九千八百六十一，為二分後；以上，減去九千八百六十一，為二至前。各三約之，二至前後用減、二分前後用加二千七百七十二，為黃道斜正食差。以距午分乘之，半晝分而一，以加常準，為定準。</p>
<div class="section" id="title-42"><h3>日食分</h3></div>
<p class="em2" id="p90"><a class="gg-link" href="#p90" onclick="return changeColor(this);"></a>以定準加中限，為陰道定準；減中限，為陽道定限。不足減者，反減之，為限外分。視陰道距交分，定準以上，定限以下，為陰道食；即置定限，以距交分減之，為距食分。定準以下，雖曰陰道，亦為陽道食；即加陽道定限，為距食分。其有限外分者，即減去限外分，為距食分。不足減者，不食。其陽道距交分，定限以下，為入定食限；即用減陽道定限，為距食分。各置距食分，皆以四百七十八除，為日食之大分；餘為小分。命大分以十為限；命小分以半及彊弱。</p>
<div class="section" id="title-43"><h3>月食分</h3></div>
<p class="em2" id="p91"><a class="gg-link" href="#p91" onclick="return changeColor(this);"></a>視距交分，中準以下，皆既；以上，用減食限，為距食分。置之，以五百二十六除，為月食之大分；餘為小分。命大分以十為限；命小分以半及彊弱。</p>
<div class="section" id="title-44"><h3>日食泛用分</h3></div>
<p class="em2" id="p92"><a class="gg-link" href="#p92" onclick="return changeColor(this);"></a>置距食分，一千九百一十二以上，用減四千七百八十；餘自相乘，六萬三千二百七十二除之；以減六百四十七，為泛用分。九百五十六以下，用減一千九百一十二，餘以通法乘之，七百三十五而一；以減五百一十七，為泛用分。九百五十六以上，以距食分自相乘，二千三百六十二除之；用減三百八十七，為泛用分。</p>
<div class="section" id="title-45"><h3>月食泛用分</h3></div>
<p class="em2" id="p93"><a class="gg-link" href="#p93" onclick="return changeColor(this);"></a>置距食分，二千一百四以上，用減五千二百六十；餘自相乘，六萬九千一百六十九除之；以減七百一十一，為泛用分。一千五十二以上，用減二千一百四十；餘，七除之；以減五百六十七，為泛用分。一千五十二以下，以距食分減之；餘自相乘，二千六百五十四而一；用減四百一十七，為泛用分。</p>
<div class="section" id="title-46"><h3>日月初末加時定分</h3></div>
<p class="em2" id="p94"><a class="gg-link" href="#p94" onclick="return changeColor(this);"></a>各置泛用分，以平離乘之，其日離程而一，為定用分。以減朔望定分，為虧初。加之，為復末。加時常分，如食甚術推之，得虧初、復末定分。置初、甚、末定分，各以辰則除之，為辰；經法除之，為刻：即初、甚、末之辰刻也。</p>
<div class="section" id="title-47"><h3>虧食所起</h3></div>
<p class="em2" id="p95"><a class="gg-link" href="#p95" onclick="return changeColor(this);"></a>日食起虧自西，月食起虧自東。其食分少者，月行陽道，則日食偏南，月食偏北；陰道，則日食偏北，月食偏南：此常數也。立春後，立夏前，食分多，則日食偏南，月食偏北；立秋後，立冬前，食分多，則日食偏北，月食偏南：此黃道斜正也。陽道交前，陰道交後，食分多，則日食偏南，月食偏北；陽道交後，陰道交前，食分多，則日食偏北，月食偏南：此九道斜正也。黃道比常數所偏差少，九道比黃道所偏又四分之一：皆據午而言之。若午前午後，一理偏南，一理偏北，及消息所食分數多少，以定初、甚、末之方，即各得所求也。</p>
<div class="section" id="title-48"><h3>帶食出入分</h3></div>
<p class="em2" id="p96"><a class="gg-link" href="#p96" onclick="return changeColor(this);"></a>視其日出入分，在虧初定分已上，復末定分已下，即帶食出入。食甚在出入分已下者，以出入分減復末定分，為帶食差。食甚在出入分已上者，以虧初定分減出入分，為帶食差。各置帶食差，以距食分乘之，定用分而一，日以四百七十八、月以五百二十六除，為帶食之大分；餘為小分。</p>
<div class="section" id="title-49"><h3>食入更籌</h3></div>
<p class="em2" id="p97"><a class="gg-link" href="#p97" onclick="return changeColor(this);"></a>各置初、甚、末定分。晨分已下，以昏分加之；昏分已上，昏分減之：皆更用分而一，為更數。餘，籌用分而一，為籌數。</p>
<div class="section" id="title-50"><h3>欽天步五星術</h3></div>
<div class="section" id="title-51"><h3>歲星</h3></div>
<p class="em2" id="p98"><a class="gg-link" href="#p98" onclick="return changeColor(this);"></a>周率：二百八十七萬一千九百七十六，六。</p>
<p class="em2" id="p99"><a class="gg-link" href="#p99" onclick="return changeColor(this);"></a>變率：二十四萬二千二百一十五，六十六。</p>
<p class="em2" id="p100"><a class="gg-link" href="#p100" onclick="return changeColor(this);"></a>曆率：二百六十二萬九千七百六十一，七十八。</p>
<p class="em2" id="p101"><a class="gg-link" href="#p101" onclick="return changeColor(this);"></a>周策：三百九十八，六千三百七十六，六。</p>
<p class="em2" id="p102"><a class="gg-link" href="#p102" onclick="return changeColor(this);"></a>曆中：一百八十二，四千四百八十，八十九。</p>
<table cellpadding="1" cellspacing="1" width="80%"><tbody><tr><td align="center" width="20%">變　段</td><td align="center" width="20%">變　日</td><td align="center" width="20%">變　度</td><td align="center" width="20%">變　曆</td></tr><tr><td>晨見</td><td>一十七</td><td>三<span class="jiazhu">三十七</span></td><td>二<span class="jiazhu">二十四</span></td></tr><tr><td>順疾</td><td>九十</td><td>一十六<span class="jiazhu">六十三</span></td><td>一十一<span class="jiazhu">一十三</span></td></tr><tr><td>順遲</td><td>二十五</td><td>二<span class="jiazhu">九</span></td><td>一<span class="jiazhu">二十九</span></td></tr><tr><td>前留</td><td>二十六<span class="jiazhu">三十二</span></td><td>　</td><td>　</td></tr><tr><td>退遲</td><td>一十四</td><td>一<span class="jiazhu">一十二</span></td><td>空<span class="jiazhu">二十八</span></td></tr><tr><td>退疾</td><td>二十七</td><td>四<span class="jiazhu">三十八</span></td><td>一<span class="jiazhu">三十七</span></td></tr><tr><td>退疾</td><td>二十七</td><td>四<span class="jiazhu">三十八</span></td><td>一<span class="jiazhu">三十七</span></td></tr><tr><td>退遲</td><td>一十四</td><td>一<span class="jiazhu">一十二</span></td><td>空<span class="jiazhu">二十八</span></td></tr><tr><td>後留</td><td>二十六<span class="jiazhu">三十二</span></td><td>　</td><td>　</td></tr><tr><td>順遲</td><td>二十五</td><td>二<span class="jiazhu">九</span></td><td>一<span class="jiazhu">二十九</span></td></tr><tr><td>順疾</td><td>九十</td><td>一十六<span class="jiazhu">六十三</span></td><td>一十一<span class="jiazhu">一十三</span></td></tr><tr><td>夕伏</td><td>一十七</td><td>三<span class="jiazhu">三十七</span></td><td>二<span class="jiazhu">二十四</span></td></tr></tbody></table>
<div class="section" id="title-52"><h3>熒惑</h3></div>
<p class="em2" id="p103"><a class="gg-link" href="#p103" onclick="return changeColor(this);"></a>周率：五百六十一萬五千四百二十二，一十一。</p>
<p class="em2" id="p104"><a class="gg-link" href="#p104" onclick="return changeColor(this);"></a>變率：二百九十八萬五千六百六十一，七十一。</p>
<p class="em2" id="p105"><a class="gg-link" href="#p105" onclick="return changeColor(this);"></a>曆率：二百六十二萬九千七百六十，空。</p>
<p class="em2" id="p106"><a class="gg-link" href="#p106" onclick="return changeColor(this);"></a>周策：七百七十九，六千六百二十二，一十一。</p>
<p class="em2" id="p107"><a class="gg-link" href="#p107" onclick="return changeColor(this);"></a>曆中：一百八十二，四千四百八十，空。</p>
<table cellpadding="1" cellspacing="1" width="80%"><tbody><tr><td align="center" width="20%">變　段</td><td align="center" width="20%">變　日</td><td align="center" width="20%">變　度</td><td align="center" width="20%">變　曆</td></tr><tr><td>晨見</td><td>七十三</td><td>五十三<span class="jiazhu">六十八</span></td><td>五十<span class="jiazhu">五十八</span></td></tr><tr><td>順疾</td><td>七十三</td><td>五十一<span class="jiazhu">一</span></td><td>四十八<span class="jiazhu">三</span></td></tr><tr><td>次疾</td><td>七十一</td><td>四十六<span class="jiazhu">六十九</span></td><td>四十四<span class="jiazhu">一十七</span></td></tr><tr><td>次遲</td><td>七十一</td><td>四十五<span class="jiazhu">三十三</span></td><td>四十二<span class="jiazhu">五十八</span></td></tr><tr><td>順遲</td><td>六十二</td><td>一十九<span class="jiazhu">二十九</span></td><td>一十八<span class="jiazhu">二十</span></td></tr><tr><td>前留</td><td>八<span class="jiazhu">六十九</span></td><td>　</td><td>　</td></tr><tr><td>退遲</td><td>一十</td><td>一<span class="jiazhu">五十八</span></td><td>空<span class="jiazhu">四十四</span></td></tr><tr><td>退疾</td><td>二十一</td><td>七<span class="jiazhu">四十六</span></td><td>二<span class="jiazhu">四十</span></td></tr><tr><td>退疾</td><td>二十一</td><td>七<span class="jiazhu">四十六</span></td><td>二<span class="jiazhu">四十</span></td></tr><tr><td>退遲</td><td>一十</td><td>一<span class="jiazhu">五十八</span></td><td>空<span class="jiazhu">四十四</span></td></tr><tr><td>後留</td><td>八<span class="jiazhu">六十九</span></td><td>　</td><td>　</td></tr><tr><td>順遲</td><td>六十二</td><td>一十九<span class="jiazhu">二十九</span></td><td>一十八<span class="jiazhu">二十</span></td></tr><tr><td>次遲</td><td>七十一</td><td>四十五<span class="jiazhu">三十三</span></td><td>四十二<span class="jiazhu">五十八</span></td></tr><tr><td>次疾</td><td>七十一</td><td>四十六<span class="jiazhu">六十九</span></td><td>四十四<span class="jiazhu">一十七</span></td></tr><tr><td>順疾</td><td>七十三</td><td>五十一<span class="jiazhu">一</span></td><td>四十八<span class="jiazhu">三</span></td></tr><tr><td>夕伏</td><td>七十三</td><td>五十三<span class="jiazhu">六十八</span></td><td>五十<span class="jiazhu">五十八</span></td></tr></tbody></table>
<div class="section" id="title-53"><h3>鎮星</h3></div>
<p class="em2" id="p108"><a class="gg-link" href="#p108" onclick="return changeColor(this);"></a>周率：二百七十二萬二千一百七十六，九十。</p>
<p class="em2" id="p109"><a class="gg-link" href="#p109" onclick="return changeColor(this);"></a>變率：九萬二千四百一十六，五十。</p>
<p class="em2" id="p110"><a class="gg-link" href="#p110" onclick="return changeColor(this);"></a>曆率：二百六十二萬九千七百五十九，八十。</p>
<p class="em2" id="p111"><a class="gg-link" href="#p111" onclick="return changeColor(this);"></a>周策：三百七十八，五百七十六，九十。</p>
<p class="em2" id="p112"><a class="gg-link" href="#p112" onclick="return changeColor(this);"></a>曆中：一百八十二，四千四百七十九，九十。</p>
<table cellpadding="1" cellspacing="1" width="80%"><tbody><tr><td align="center" width="20%">變　段</td><td align="center" width="20%">變　日</td><td align="center" width="20%">變　度</td><td align="center" width="20%">變　曆</td></tr><tr><td>晨見</td><td>一十九</td><td>二<span class="jiazhu">七</span></td><td>一<span class="jiazhu">一十四</span></td></tr><tr><td>順疾</td><td>六十五</td><td>六<span class="jiazhu">三十八</span></td><td>三<span class="jiazhu">五十一</span></td></tr><tr><td>順遲</td><td>一十九</td><td>空<span class="jiazhu">六十三</span></td><td>空<span class="jiazhu">三十五</span></td></tr><tr><td>前留</td><td>三十七<span class="jiazhu">三</span></td><td>　</td><td>　</td></tr><tr><td>退遲</td><td>一十六</td><td>空<span class="jiazhu">四十三</span></td><td>空<span class="jiazhu">一十四</span></td></tr><tr><td>退疾</td><td>三十三</td><td>二<span class="jiazhu">三十五</span></td><td>空<span class="jiazhu">六十</span></td></tr><tr><td>退疾</td><td>三十三</td><td>二<span class="jiazhu">三十五</span></td><td>空<span class="jiazhu">六十</span></td></tr><tr><td>退遲</td><td>一十六</td><td>空<span class="jiazhu">四十三</span></td><td>空<span class="jiazhu">一十四</span></td></tr><tr><td>後留</td><td>三十七<span class="jiazhu">三</span></td><td>　</td><td>　</td></tr><tr><td>順遲</td><td>一十九</td><td>空<span class="jiazhu">六十三</span></td><td>空<span class="jiazhu">三十五</span></td></tr><tr><td>順疾</td><td>六十五</td><td>六<span class="jiazhu">三十八</span></td><td>三<span class="jiazhu">五十一</span></td></tr><tr><td>夕伏</td><td>一十九</td><td>二<span class="jiazhu">七</span></td><td>一<span class="jiazhu">一十四</span></td></tr></tbody></table>
<div class="section" id="title-54"><h3>太白</h3></div>
<p class="em2" id="p113"><a class="gg-link" href="#p113" onclick="return changeColor(this);"></a>周率：四百二十萬四千一百四十三，九十六。</p>
<p class="em2" id="p114"><a class="gg-link" href="#p114" onclick="return changeColor(this);"></a>變率：四百二十萬四千一百四十三，九十六。</p>
<p class="em2" id="p115"><a class="gg-link" href="#p115" onclick="return changeColor(this);"></a>曆率：二百六十二萬九千七百五十，五十六。</p>
<p class="em2" id="p116"><a class="gg-link" href="#p116" onclick="return changeColor(this);"></a>周策：五百八十三，六千五百四十三，九十六。</p>
<p class="em2" id="p117"><a class="gg-link" href="#p117" onclick="return changeColor(this);"></a>曆中：一百八十二，四千四百七十五，二十八。</p>
<table cellpadding="1" cellspacing="1" width="80%"><tbody><tr><td align="center" width="20%">變　段</td><td align="center" width="20%">變　日</td><td align="center" width="20%">變　度</td><td align="center" width="20%">變　曆</td></tr><tr><td>夕見</td><td>四十二</td><td>五十三<span class="jiazhu">四十</span></td><td>五十一<span class="jiazhu">一十七</span></td></tr><tr><td>順疾</td><td>九十六</td><td>一百二十一<span class="jiazhu">五十七</span></td><td>一百一十六<span class="jiazhu">三十九</span></td></tr><tr><td>次疾</td><td>七十三</td><td>八十<span class="jiazhu">三十七</span></td><td>七十七<span class="jiazhu">二</span></td></tr><tr><td>次遲</td><td>三十三</td><td>三十四<span class="jiazhu">一</span></td><td>三十二<span class="jiazhu">四十</span></td></tr><tr><td>順遲</td><td>二十四</td><td>一十一<span class="jiazhu">六十一</span></td><td>一十一<span class="jiazhu">二十四</span></td></tr><tr><td>前留</td><td>六<span class="jiazhu">六十九</span></td><td>　</td><td>　</td></tr><tr><td>退遲</td><td>四</td><td>一<span class="jiazhu">二十二</span></td><td>空<span class="jiazhu">三十一</span></td></tr><tr><td>退疾</td><td>六</td><td>三<span class="jiazhu">六十五</span></td><td>一<span class="jiazhu">二十二</span></td></tr><tr><td>夕伏</td><td>七</td><td>四<span class="jiazhu">四十</span></td><td>一<span class="jiazhu">三十七</span></td></tr><tr><td>晨見</td><td>七</td><td>四<span class="jiazhu">四十</span></td><td>一<span class="jiazhu">三十七</span></td></tr><tr><td>退疾</td><td>六</td><td>三<span class="jiazhu">六十五</span></td><td>一<span class="jiazhu">二十二</span></td></tr><tr><td>退遲</td><td>四</td><td>一<span class="jiazhu">二十二</span></td><td>空<span class="jiazhu">三十一</span></td></tr><tr><td>後留</td><td>六<span class="jiazhu">六十九</span></td><td>　</td><td>　</td></tr><tr><td>順遲</td><td>二十四</td><td>一十一<span class="jiazhu">六十一</span></td><td>一十一<span class="jiazhu">二十四</span></td></tr><tr><td>次遲</td><td>三十三</td><td>三十四<span class="jiazhu">一</span></td><td>三十二<span class="jiazhu">四十</span></td></tr><tr><td>次疾</td><td>七十三</td><td>八十<span class="jiazhu">三十七</span></td><td>七十七<span class="jiazhu">二</span></td></tr><tr><td>順疾</td><td>九十六</td><td>一百二十一<span class="jiazhu">五十七</span></td><td>一百一十六<span class="jiazhu">三十九</span></td></tr><tr><td>晨伏</td><td>四十二</td><td>五十三<span class="jiazhu">四十</span></td><td>五十一<span class="jiazhu">一十七</span></td></tr></tbody></table>
<div class="section" id="title-55"><h3>辰星</h3></div>
<p class="em2" id="p118"><a class="gg-link" href="#p118" onclick="return changeColor(this);"></a>周率：八十三萬四千三百三十五，五十二。</p>
<p class="em2" id="p119"><a class="gg-link" href="#p119" onclick="return changeColor(this);"></a>變率：八十三萬四千三百三十五，五十二。</p>
<p class="em2" id="p120"><a class="gg-link" href="#p120" onclick="return changeColor(this);"></a>曆率：二百六十二萬九千七百六十，四十四。</p>
<p class="em2" id="p121"><a class="gg-link" href="#p121" onclick="return changeColor(this);"></a>周策：一百一十五，六千三百三十五，五十二。</p>
<p class="em2" id="p122"><a class="gg-link" href="#p122" onclick="return changeColor(this);"></a>曆中：一百八十二，四千四百八十，二十二。</p>
<table cellpadding="1" cellspacing="1" width="80%"><tbody><tr><td align="center" width="20%">變　段</td><td align="center" width="20%">變　日</td><td align="center" width="20%">變　度</td><td align="center" width="20%">變　曆</td></tr><tr><td>夕見</td><td>一十七</td><td>三十四<span class="jiazhu">一</span></td><td>二十九<span class="jiazhu">五十四</span></td></tr><tr><td>順疾</td><td>一十一</td><td>一十八<span class="jiazhu">二十四</span></td><td>一十六<span class="jiazhu">四</span></td></tr><tr><td>順遲</td><td>一十六</td><td>一十一<span class="jiazhu">四十三</span></td><td>一十<span class="jiazhu">一十</span></td></tr><tr><td>前留</td><td>二<span class="jiazhu">六十八</span></td><td>　</td><td>　</td></tr><tr><td>夕伏</td><td>一十一</td><td>六</td><td>二</td></tr><tr><td>晨見</td><td>一十一</td><td>六</td><td>二</td></tr><tr><td>後留</td><td>二<span class="jiazhu">六十八</span></td><td>　</td><td>　</td></tr><tr><td>順遲</td><td>一十六</td><td>一十一<span class="jiazhu">四十三</span></td><td>一十<span class="jiazhu">一十</span></td></tr><tr><td>順疾</td><td>一十一</td><td>一十八<span class="jiazhu">二十四</span></td><td>一十六<span class="jiazhu">四</span></td></tr><tr><td>晨伏</td><td>一十七</td><td>三十四<span class="jiazhu">一</span></td><td>二十九<span class="jiazhu">五十四</span></td></tr></tbody></table>
<div class="section" id="title-56"><h3>中日中星</h3></div>
<p class="em2" id="p123"><a class="gg-link" href="#p123" onclick="return changeColor(this);"></a>置氣積，以其星周率除之，為周數；不盡為天正中氣積前合<span class="jiaozhusup">按下文「天正中氣後合」語兩見。「積」字疑衍。</span><span class="shadow dn jiaozhu" id="jiaozhu02" name="jiaozhu02">不盡為天正中氣積前合　按下文「天正中氣後合」語兩見。「積」字疑衍。</span>。用減歲率，為前年天正中氣後合。如不足減，則加歲率以減之，為次前年天正中氣後合。各以統法約之，為日、為度，即所求平合中日、中星也。置中日，以逐段變日累加之，即逐段中日也。置中星，以逐段變度順加、退減之，即得逐段中星。金水夕伏晨見，皆退變也。</p>
<div class="section" id="title-57"><h3>入曆</h3></div>
<p class="em2" id="p124"><a class="gg-link" href="#p124" onclick="return changeColor(this);"></a>置變率。以周數乘之，以曆率去之，餘滿統法為度。曆中以下，為先；以上，減去曆中，為後：即所求平合入曆。以逐段變曆累加之，得逐段入曆也。</p>
<div class="section" id="title-58"><h3>先後定數</h3></div>
<p class="em2" id="p125"><a class="gg-link" href="#p125" onclick="return changeColor(this);"></a>置入曆分，以其度損益率乘之，經法而一，用損益其下先後數，即所求也。</p>
<div class="section" id="title-59"><h3>常日定星</h3></div>
<p class="em2" id="p126"><a class="gg-link" href="#p126" onclick="return changeColor(this);"></a>置中日中星，各以先後定數，先加、後減之，留用前段先後數，太白順伏見及前順疾次疾後次遲次疾疾、辰星順伏見及前疾後遲，並先減、後加之，即各為其段常日定星。置定星，以其年天正中氣日躔黃道宿次加而命之，得逐段末日加時宿度也。</p>
<div class="section" id="title-60"><h3>盈縮定數</h3></div>
<p class="em2" id="p127"><a class="gg-link" href="#p127" onclick="return changeColor(this);"></a>置常日，如歲中以下，為在盈；以上，減去歲中，餘為在縮：即常日入盈縮曆也。置曆分。以其日損益率乘之，經法而一，用損益其下盈縮數，即得所求也。</p>
<div class="section" id="title-61"><h3>定日</h3></div>
<p class="em2" id="p128"><a class="gg-link" href="#p128" onclick="return changeColor(this);"></a>置常日，以盈縮定數盈減、縮加之，為定日。以其年天正中氣加而命之，即逐段末日加時日辰也。</p>
<div class="section" id="title-62"><h3>入中節</h3></div>
<p class="em2" id="p129"><a class="gg-link" href="#p129" onclick="return changeColor(this);"></a>置定日，以氣策除之，命起冬至，即所入氣日數也。</p>
<div class="section" id="title-63"><h3>平行分</h3></div>
<p class="em2" id="p130"><a class="gg-link" href="#p130" onclick="return changeColor(this);"></a>置定日，以前段定日減之，為日率；定星與前段定星相減，為度率。通度率，以經法乘之，通日率而一，為平行分。</p>
<div class="section" id="title-64"><h3>初末行分</h3></div>
<p class="em2" id="p131"><a class="gg-link" href="#p131" onclick="return changeColor(this);"></a>近伏段與伏段平行分，合而半之，為其段近伏行分。以平行分減之，餘減平行分，為其段遠伏行分。近留段近留行分空。倍平行分為其段遠留行分。其不近伏留段，皆以順行二段平行分，合而半之，為前段末日、後段初日行分。各與其段平行分相減，平行分多，則加平行分；平行分少，則減平行分，即前段初日、後段末日行分。其不近伏留段，退行則以遲段近疾行分，為疾段近遲行分，所得與平行分相減，平行分多，則加之，少則減之：皆為遠遲行分也。</p>
<div class="section" id="title-65"><h3>初行夜半宿次</h3></div>
<p class="em2" id="p132"><a class="gg-link" href="#p132" onclick="return changeColor(this);"></a>置經法，以前段末日加時分減之；餘乘前段末日行分，經法而一；用順加、退減前段末日加時宿度，為其段初行昏後夜半宿度也。</p>
<div class="section" id="title-66"><h3>每日行分</h3></div>
<p class="em2" id="p133"><a class="gg-link" href="#p133" onclick="return changeColor(this);"></a>初末行分相減，為差率。累計其段初行昏後夜半距後段初行昏後夜半日數除之，為日差。半日差，以減多、加少為其段初末定行分。置初定行分，用日差末多則累加、末少則累減，為每日行分。以每日行分順加、退減初行昏後夜半宿度，為每日昏後夜半星所至宿度也。</p>
<div class="section" id="title-67"><h3>先定日昏後夜半宿次</h3></div>
<p class="em2" id="p134"><a class="gg-link" href="#p134" onclick="return changeColor(this);"></a>自初日累計距所求日數，以乘其段日差；末多用加、末少用減初日行分，為其日行分。合初日而半之，以所累計日乘之，用順加、退減其段初行昏後夜半宿次，即所求也。</p>
<div class="section" id="title-68"><h3>欽天步發斂術</h3></div>
<p class="em2" id="p135"><a class="gg-link" href="#p135" onclick="return changeColor(this);"></a>候策：五，五百二十四，四十五。</p>
<p class="em2" id="p136"><a class="gg-link" href="#p136" onclick="return changeColor(this);"></a>卦策：六，六百二十九，三十四。</p>
<p class="em2" id="p137"><a class="gg-link" href="#p137" onclick="return changeColor(this);"></a>外策：三，三百一十四，六十七。</p>
<p class="em2" id="p138"><a class="gg-link" href="#p138" onclick="return changeColor(this);"></a>維策：一十二，一千二百五十八，六十八。</p>
<p class="em2" id="p139"><a class="gg-link" href="#p139" onclick="return changeColor(this);"></a>氣盈：一千五百七十三，三十五。</p>
<p class="em2" id="p140"><a class="gg-link" href="#p140" onclick="return changeColor(this);"></a>朔虛：三千三百九十九，七十二。</p>
<div class="section" id="title-69"><h3>氣候圖</h3></div>
<table cellpadding="1" cellspacing="1" width="80%"><tbody><tr><td width="20%">冬至　十一月中</td><td width="20%">蚯蚓結</td><td width="20%">麋角解</td><td width="20%">水泉動</td></tr><tr><td>小寒　十二月節</td><td>鴈北鄉</td><td>鵲始巢</td><td>雉始雊</td></tr><tr><td>大寒　十二月中</td><td>雞始乳</td><td>鷙鳥厲疾</td><td>水澤腹堅</td></tr><tr><td>立春　正月節</td><td>東風解凍</td><td>蟄蟲始振</td><td>魚上冰</td></tr><tr><td>雨水　正月中</td><td>獺祭魚</td><td>鴻鴈來</td><td>草木萌動</td></tr><tr><td>驚蟄　二月節</td><td>桃始華</td><td>倉庚鳴</td><td>鷹化為鳩</td></tr><tr><td>春分　二月中</td><td>玄鳥至</td><td>雷乃發聲</td><td>始電</td></tr><tr><td>清明　三月節</td><td>桐始華</td><td>田鼠化為鴽</td><td>虹始見</td></tr><tr><td>穀雨　三月中</td><td>萍始生</td><td>鳴鳩拂其羽</td><td>戴勝降于桑</td></tr><tr><td>立夏　四月節</td><td>螻蟈鳴</td><td>蚯蚓出</td><td>王瓜生</td></tr><tr><td>小滿　四月中</td><td>苦菜秀</td><td>靡草死</td><td>小暑至</td></tr><tr><td>芒種　五月節</td><td>螗螂生</td><td>鵙始鳴</td><td>反舌無聲</td></tr><tr><td>夏至　五月中</td><td>鹿角解</td><td>蜩始鳴</td><td>半夏生</td></tr><tr><td>小暑　六月節</td><td>溫風至</td><td>蟋蟀居壁</td><td>鷹乃學習</td></tr><tr><td>大暑　六月中</td><td>腐草為螢</td><td>土潤溽暑</td><td>大雨時行</td></tr><tr><td>立秋　七月節</td><td>涼風至</td><td>白露降</td><td>寒蟬鳴</td></tr><tr><td>處暑　七月中</td><td>鷹祭鳥</td><td>天地始肅</td><td>禾乃登</td></tr><tr><td>白露　八月節</td><td>鴻鴈來</td><td>玄鳥歸</td><td>羣鳥養羞</td></tr><tr><td>秋分　八月中</td><td>雷乃收聲</td><td>蟄蟲坏戶</td><td>水始涸</td></tr><tr><td>寒露　九月節</td><td>鴻鴈來賓</td><td>雀入水為蛤</td><td>菊有黃華</td></tr><tr><td>霜降　九月中</td><td>豺祭獸</td><td>草木黃落</td><td>蟄蟲咸俯</td></tr><tr><td>立冬　十月節</td><td>水始冰</td><td>地始凍</td><td>雉入水為蜃</td></tr><tr><td>小雪　十月中</td><td>虹藏不見</td><td>天氣上騰地氣下降</td><td>閉塞成冬</td></tr><tr><td>大雪　十一月節</td><td>鶡鳥不鳴</td><td>虎始交</td><td>荔挺出</td></tr></tbody></table>
<div class="section" id="title-70"><h3>爻象圖</h3></div>
<table cellpadding="1" cellspacing="1" width="80%"><tbody><tr><td width="20%">冬至　坎初六</td><td width="20%">公　中孚</td><td width="20%">辟　　復</td><td width="20%">侯　屯<span class="jiazhu">內</span></td></tr><tr><td>小寒　坎九二</td><td>侯　屯<span class="jiazhu">外</span></td><td>大夫　謙</td><td>卿　睽</td></tr><tr><td>大寒　坎六三</td><td>公　升</td><td>辟　　臨</td><td>侯　小過<span class="jiazhu">內</span></td></tr><tr><td>立春　坎六四</td><td>侯　小過<span class="jiazhu">外</span></td><td>大夫　蒙</td><td>卿　益</td></tr><tr><td>雨水　坎九五</td><td>公　漸</td><td>辟　　泰</td><td>侯　需<span class="jiazhu">內</span></td></tr><tr><td>驚蟄　坎上六</td><td>侯　需<span class="jiazhu">外</span></td><td>大夫　隨</td><td>卿　晉</td></tr><tr><td>春分　震初九</td><td>公　解</td><td>辟　　大壯</td><td>侯　豫<span class="jiazhu">內</span></td></tr><tr><td>清明　震六二</td><td>侯　豫<span class="jiazhu">外</span></td><td>大夫　訟</td><td>卿　蠱</td></tr><tr><td>穀雨　震六三</td><td>公　革</td><td>辟　　夬</td><td>侯　旅<span class="jiazhu">內</span></td></tr><tr><td>立夏　震九四</td><td>侯　旅<span class="jiazhu">外</span></td><td>大夫　師</td><td>卿　比</td></tr><tr><td>小滿　震六五</td><td>公　小畜</td><td>辟　　乾</td><td>侯　大有<span class="jiazhu">內</span></td></tr><tr><td>芒種　震上六</td><td>侯　大有<span class="jiazhu">外</span></td><td>大夫　家人</td><td>卿　井</td></tr><tr><td>夏至　離初九</td><td>公　咸</td><td>辟　　姤</td><td>侯　鼎<span class="jiazhu">內</span></td></tr><tr><td>小暑　離六二</td><td>侯　鼎<span class="jiazhu">外</span></td><td>大夫　豐</td><td>卿　渙</td></tr><tr><td>大暑　離九三</td><td>公　履</td><td>辟　　遯</td><td>侯　恆<span class="jiazhu">內</span></td></tr><tr><td>立秋　離九四</td><td>侯　恆<span class="jiazhu">外</span></td><td>大夫　節</td><td>卿　同人</td></tr><tr><td>處暑　離六五</td><td>公　損</td><td>辟　　否</td><td>侯　巽<span class="jiazhu">內</span></td></tr><tr><td>白露　離上九</td><td>侯　巽<span class="jiazhu">外</span></td><td>大夫　萃</td><td>卿　大畜</td></tr><tr><td>秋分　兌初九</td><td>公　賁</td><td>辟　　觀</td><td>侯　歸妹<span class="jiazhu">內</span></td></tr><tr><td>寒露　兌九二</td><td>侯　歸妹<span class="jiazhu">外</span></td><td>大夫　无妄</td><td>卿　明夷</td></tr><tr><td>霜降　兌六三</td><td>公　困</td><td>辟　　剝</td><td>侯　艮<span class="jiazhu">內</span></td></tr><tr><td>立冬　兌九四</td><td>侯　艮<span class="jiazhu">外</span></td><td>大夫　既濟</td><td>卿　噬嗑</td></tr><tr><td>小雪　兌九五</td><td>公　大過</td><td>辟　　坤</td><td>侯　未濟<span class="jiazhu">內</span></td></tr><tr><td>大雪　兌上六</td><td>侯　未濟<span class="jiazhu">外</span></td><td>大夫　蹇</td><td>卿　頤</td></tr></tbody></table>
<div class="section" id="title-71"><h3>七十二候</h3></div>
<p class="em2" id="p141"><a class="gg-link" href="#p141" onclick="return changeColor(this);"></a>各置中節，即初候也。以候策累加之，即次候也。</p>
<div class="section" id="title-72"><h3>六十四卦</h3></div>
<p class="em2" id="p142"><a class="gg-link" href="#p142" onclick="return changeColor(this);"></a>置中氣，即公卦也。以卦策累加之，即次卦也。置候卦，以外策加之，即外卦也。</p>
<div class="section" id="title-73"><h3>五行用事</h3></div>
<p class="em2" id="p143"><a class="gg-link" href="#p143" onclick="return changeColor(this);"></a>置四立之節而命之，即春木、夏火、秋金、冬水用事之初也。置四季之節，各以維策加之，即土用事也。</p>
<div class="section" id="title-74"><h3>沒日</h3></div>
<p class="em2" id="p144"><a class="gg-link" href="#p144" onclick="return changeColor(this);"></a>中節分五千六百二十六秒六十五已上者，用減統法，為有沒分。通氣策以乘之，氣盈而一，滿統法為日；用加其氣而命之，即所求沒日也。</p>
<div class="section" id="title-75"><h3>滅日</h3></div>
<p class="em2" id="p145"><a class="gg-link" href="#p145" onclick="return changeColor(this);"></a>常朔分朔虛已下者，為滅分。以朔率乘之，朔虛而一，盈統法為日；用加其朔而命之，即所求滅日也。</p>
<p class="em2" id="p146"><a class="gg-link" href="#p146" onclick="return changeColor(this);"></a>右朴所撰欽天曆經四篇。舊史亡其步發斂一篇，而在者三篇，簡略不完，不足為法。朴曆世既罕傳，予嘗問於著作佐郎劉羲叟，羲叟為予求得其本經，然後朴之曆大備。羲叟好學知書史，尤通於星曆，嘗謂予曰：「前世造曆者，其法不同而多差。至唐一行始以天地之中數作大衍曆，最為精密。後世善治曆者，皆用其法，惟寫分擬數而已。至朴亦能自為一家。朴之曆法，總日躔差為盈縮二曆，分月離為遲疾二百四十八限，以考衰殺之漸，以審朓朒，而朔望正矣。校赤道九限，更其率數，以步黃道，使日躔有常度；分黃道八節，辨其內外，以揆九道，使月行如循環，而二曜協矣。觀天勢之升降，察軌道之斜正，以制食差，而交會密矣。測岳臺之中晷，以辨二至之日夜，而軌漏實矣。推星行之逆順、伏留，使舒亟有漸，而五緯齊矣。然不能宏深簡易，而徑急是取。至其所長，雖聖人出不能廢也。」羲叟之言蓋如此，覽者得以考焉。</p>
</div></body></html>